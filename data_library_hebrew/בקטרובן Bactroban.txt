
בקטרובן Bactroban

הערה כללית
המידע המופיע במדריך אינו תחליף לייעוץ או בסיס לאבחנה רפואית. למידע מפורט יותר על התרופות יש לעיין בעלון לצרכן, כפי שאושר על ידי משרד הבריאות. בכל שאלה נוספת יש להתייעץ עם הרופא המטפל או עם הרוקח.
למה היא מיועדת?
• מופירוסין (נכתב לעיתים גם מופירוצין) היא משחה אנטיביוטית לשימוש חיצוני בלבד שמשמשת לטיפול בזיהומי עור כמו זיהום בזקיקי השערות שיוצר פצעונים מוגלתיים, אימפטיגו (סוג של זיהום עור מידבק) ופצעים מוגלתיים חוזרים ונשנים על העור.
• מופירוסין משוּוקת במשחה לעור בשמות המסחריים בקטרובן ומופירוסין־טבע. את המשחה לעור אסור למרוח באף או בעיניים.
• מופירוסין משוּוקת גם במשחה לאף.
• התרופה ניתנת במרשם רופא בלבד. אסור להשתמש בה בלי להתייעץ עם רופא. שימוש במשחה אנטיביוטית שלא בהוראת רופא עלול לגרום להתפתחות חיידקים עמידים וכן עלול לגרום לכך שהעור לא יטופל כראוי.
האם ניתן למרוח מופירוסין על פצע פתוח?
בשימוש על שטחי עור נרחבים שבהם העור פגום או על פצעים פתוחים עלול החומר הלא פעיל במשחה להיספג למחזור הדם. לכן השימוש במשחת מופירוסין על פצע פתוח ייעשה רק אם הרופא מאשר זאת. ההנחיה הזאת חשובה במיוחד כשמדובר במטופלים שסובלים מאי־ספיקת כליות.
האם מופירוסין מתאימה לטיפול בפטרייה?
מופירוסין היא תרופה אנטיביוטית שמיועדת לטיפול בזיהומי עור חיידקיים. היא אינה מתאימה לטיפול בפטרת העור.
האם משחת מופירוסין מתאימה גם לילדים?
המשחה מתאימה לתינוקות ולילדים - בכפוף לאישור הרופא - אך היא אינה מתאימה לטיפול בתפרחת חיתולים או בגירוי קל באזור הישבן.
בתוך כמה זמן מתחילה התרופה להשפיע?
תחילת ההשפעה של התרופה משתנה בהתאם לחומרת הזיהום בעור. הרופא יכול להעריך - על פי חומרת הזיהום בעור - מתי צפויים להרגיש שיפור.
מהו משך ההשפעה של התרופה?
• התרופה משפיעה כל עוד משתמשים בה.
• הרופא קובע את משך הטיפול.
• משך הטיפול המרבי במשחה הוא 10 ימים.
כיצד ניתנת התרופה:
    משחה
האם נדרש מרשם?
כן
מי מוסמך לרשום את התרופה בישראל?
כל רופא מוסמך לרשום את התרופה.
מבוגרים

    מהו המינון השכיח?
    יש למרוח מעט משחה 2 עד 3 פעמים ביום במשך 10 ימים לכל היותר. ניתן לכסות את המשחה בפלסטר או בתחבושת, אם הרופא ממליץ על כך.
    הוראות שימוש
    • לפני שמשתמשים בתרופה יש לשטוף את הידיים היטב במים ובסבון.
    • יש למרוח כמות קטנה של המשחה על העור הפגוע 2 עד 3 פעמים ביום בהתאם להוראות הרופא.
    • לאחר מריחת המשחה יש לסגור את השפופרת באמצעות הפקק ולאחר מכן יש לשטוף היטב את הידיים במים ובסבון.
    • אין צורך לשים פלסטר או תחבושת על האזור המטופל, אלא אם הרופא הורה מפורשות לעשות זאת.
    האם יש ליטול עם מזון או על קיבה ריקה?
    מאחר שמדובר במשחה למריחה, אין למזון שום השפעה עליה.
    איך לאחסן את התרופה?
    • יש לשמור את התרופה בטמפרטורה שאינה גבוהה מ־25 מעלות צלזיוס, הרחק מהישג ידם של ילדים.
    • לאחר פתיחת השפופרת בפעם הראשונה ניתן להשתמש במשחה במשך 6 חודשים, אך לא יאוחר מתאריך התפוגה שלה.
ילדים

    מהו המינון השכיח?
    יש למרוח מעט משחה 2 עד 3 פעמים ביום במשך 10 ימים לכל היותר. ניתן לכסות את המשחה בפלסטר או בתחבושת, אם הרופא ממליץ על כך.
    הוראות שימוש
    • לפני שמשתמשים בתרופה יש לשטוף את הידיים היטב במים ובסבון.
    • יש למרוח כמות קטנה של המשחה על העור הפגוע 2 עד 3 פעמים ביום בהתאם להוראות הרופא.
    • לאחר מריחת המשחה יש לסגור את השפופרת באמצעות הפקק ולאחר מכן יש לשטוף היטב את הידיים במים ובסבון.
    • אין צורך לשים פלסטר או תחבושת על האזור המטופל, אלא אם הרופא הורה מפורשות לעשות זאת.
    האם יש ליטול עם מזון או על קיבה ריקה?
    מאחר שמדובר במשחה למריחה, אין למזון שום השפעה עליה.
    איך לאחסן את התרופה?
    • יש לשמור את התרופה בטמפרטורה שאינה גבוהה מ־25 מעלות צלזיוס, הרחק מהישג ידם של ילדים.
    • לאחר פתיחת השפופרת בפעם הראשונה ניתן להשתמש במשחה במשך 6 חודשים, אך לא יאוחר מתאריך התפוגה שלה.

    הערה לסעיפי היריון והנקה
    המידע המוצג במדריך בנוגע להריון ולהנקה אינו מידע מותאם אישית אלא מבוסס על מידע כללי הלקוח ממאגרים רפואיים מבוססי ראיות ואינו תחליף לייעוץ עם רופא או עם מומחה או עם מרכז טרטולוגי.
    האם התרופה מותרת בהיריון?
    המשחה מיועדת לשימוש חיצוני בלבד (על העור) וכמעט שאינה נספגת. ניתן להשתמש בה בתקופת ההיריון - אך רק בהוראת רופא.
    האם התרופה מותרת בהנקה?
    • המשחה מיועדת לשימוש חיצוני בלבד (על העור) וכמעט שאינה נספגת. ניתן להשתמש בה בתקופת ההנקה - אך רק בהוראת רופא.
    • אם המשחה ניתנה לטיפול בפטמות סדוקות, יש לשטוף אותן היטב לפני כל הנקה כדי להסיר מהן את שאריות המשחה.
    האם מותר לשתות אלכוהול כשמטופלים בתרופה?
    שתיית אלכוהול אינה אמורה להשפיע על יעילות המשחה.
    האם מותר לנהוג כשמטופלים בתרופה?
    המשחה אינה אמורה להשפיע על יכולת הנהיגה.
    מתי אסור להשתמש?
    • אם קיימת רגישות־יתר לאחד או יותר ממרכיבי התרופה.
    • התרופה מיועדת לשימוש חיצוני בלבד; אסור לבלוע אותה.
    • אסור למרוח את המשפחה בעיניים, בתוך האף או סביב צינורית תוך־ורידית.
    אזהרות חשובות
    • ההיסטוריה הרפואית. לפני שמתחילים להשתמש בתרופה יש לדווח לרופא המטפל על ההיסטוריה הרפואית: מצבים רפואיים ומחלות בהווה ובעבר. כמו כן יש לדווח לרופא המטפל על כל תרופה נוספת שנוטלים, כולל תוספי תזונה וצמחי מרפא.
    • רגישות־יתר. השימוש בתרופה עלול לגרום לרגישות־יתר בעור. מידע מפורט על התסמינים של רגישות־יתר בעור מובא בסעיף "מהן תופעות הלוואי האפשריות".
    • זיהום עמיד. שימוש ממושך או תכוף במשחה עלול לגרום להתפתחות של זיהום עמיד בעור או לזיהום פטרייתי. יש להימנע משימוש ממושך או תכוף במשחה. משך הטיפול המרבי הוא בדרך כלל עד 10 ימים.
    • אי־השלמת טיפול. יש להקפיד על משך הטיפול שעליו המליץ הרופא. הפסקת הטיפול מוקדם מדי עלולה לגרום לחזרת הזיהום.
    • אופן השימוש. המשחה מיועדת לשימוש חיצוני (על העור) בלבד. אסור למרוח אותה בעיניים, באף או סביב צינורית תוך־ורידית.
    • אי־ספיקת כליות. אם סובלים מבעיות בכליות או מאי־ספיקת כליות, יש לדווח על כך לרופא המטפל. במקרה של אי־ספיקת כליות - ובמיוחד אם משתמשים במשחה על שטחים גדולים של פצעים פתוחים או על עור פגום - הרופא יחליט אם ניתן להשתמש במופירוסין או שצריך להיעזר בטיפול אחר. יש להקפיד על הנחיות הרופא המטפל.
    • פוליאתילן גליקול. המשחה מכילה את החומר פוליאתילן גליקול. החומר הזה עלול להיספג ולהצטבר במחזור הדם במקרים שבהם מורחים את המשחה על פצעים פתוחים ועל שטחים נרחבים או אם סובלים מאי־ספיקת כליות. יש להתייעץ עם הרופא המטפל.
    מהן תופעות הלוואי האפשריות?
    תופעות לוואי שמחייבות לפנות לרופא המטפל
    מרבית תופעות הלוואי האלה אינן שכיחות ואף נדירות, אך עלולות להיות מסוכנות:
    • תופעות לוואי של רגישות־יתר כמו פריחה, נפיחות, אדמומיות, גרד, הופעת שלפוחיות על העור, עור מתקלף, קוצר נשימה, צפצופים בנשימה, קשיי נשימה, לחץ בחזה או בגרון, התנפחות של אחד או יותר מהאיברים הבאים: הפה, הפנים, השפתיים, הלשון, העפעפיים. לתסמינים האלה עלול להתלוות חום גבוה.
    • דלקת של המעי הגס שגורמת לשלשולים חריפים ולכאבי בטן.
    תופעות לוואי שכיחות
    תחושת צריבה או בעירה במקום שבו נמרחת המשחה.
    תופעות לוואי לא שכיחות
    גרד, אדמומיות, עקצוץ או יובש במקום שבו נמרחת המשחה; פריחה, אלרגיה, גרד, אדמומיות או כאבים במקומות אחרים בעור.
    תופעות לוואי נדירות
    רגישות־יתר לתרופה, פנים נפוחות, קשיי נשימה, דלקת במעי הגס.
    תגובות בין תרופתיות
    • לפני שמתחילים להשתמש בתרופה יש לדווח לרופא על כל תרופה נוספת שנוטלים או שאמורים ליטול כולל תוספי תזונה וצמחי מרפא.
    • אסור להשתמש במשחה הזאת יחד עם תכשירים אחרים לעור (משחות, קרמים, תמיסות וכדומה). שילוב כזה עלול להפחית מיעילות המשחה.
