
פוסידין (משחה וקרם) Fucidin

הערה כללית

המידע המופיע במדריך אינו תחליף לייעוץ או בסיס לאבחנה רפואית. למידע מפורט יותר על התרופות יש לעיין בעלון לצרכן, כפי שאושר על ידי משרד הבריאות. בכל שאלה נוספת יש להתייעץ עם הרופא המטפל או עם הרוקח.
למה היא מיועדת?

חומצה פוסידית היא אנטיביוטיקה שמשמשת לטיפול בזיהומים הנגרמים מחיידקים שרגישים לאנטיביוטיקה הזאת (בעיקר חיידקי סטפילוקוק שהם חיידקים שנמצאים על העור).

חומצה פוסידית משוּוקת בישראל בטבליות (השם המסחרי: פוסידין לאו), בטיפות עיניים (השם המסחרי פוסיתלמיק) ובתכשירים לשימוש חיצוני על העור (משחת פוסידין, קרם פוסידין וקרם סטפידרם). המידע המופיע כאן מתייחס לתרופה לשימוש חיצוני (לעור).

משחת פוסידין, קרם פוסידין וקרם סטפידרם משמשים לטיפול בזיהום מקומי בעור שמקורו בחיידקים ממשפחת הסטפילוקוקים (לרוב מדובר בפצעים בעור או בפריחה בעור שנגרמו מנוכחות החיידקים).

ההבדל בין משחה לקרם הוא במידת השמנוניות של התכשיר: המשחה שומנית יותר מהקרם ונספגת לאט יותר לעור, אך לעיתים יעילה יותר מהקרם. לעומת זאת לקרם יש מרקם נעים יותר, הוא פחות שומני ונספג במהירות בעור. הרופא מחליט אם להשתמש בקרם או במשחה, בהתאם למצב הדלקת.

משחת פוסידין או קרם פוסידין אינם מיועדים לטיפול בפטריות שכן פטריות אינן מגיבות לאנטיביוטיקה. במקרה של פטרת העור יש להשתמש בתכשיר נגד פטריות. יש להתייעץ עם הרופא או עם הרוקח בנוגע לתכשיר המתאים ביותר למצב הרפואי הקיים.

משחת פוסידין וקרם פוסידין אינם מיועדים לטיפול בכוויות. במקרה של כווייה יש להתייעץ עם הרופא או עם הרוקח בנוגע לתכשיר המתאים ביותר למצב הרפואי הקיים.

משחת פוסידין או קרם פוסידין אינם מיועדים לטיפול באקנה (פצעי בגרות). אם סובלים מאקנה, יש להתייעץ עם הרופא או עם הרוקח בנוגע לתכשיר המתאים לטיפול בבעיה הזאת.

בתוך כמה זמן מתחילה התרופה להשפיע?

התרופה מתחילה להשפיע מייד עם המריחה הראשונה שלה, אך לעיתים ייתכן שיחלפו כמה ימים עד שתורגש ההשפעה המלאה שלה.
מהו משך ההשפעה של התרופה?

התרופה משפיעה כל עוד משתמשים בה בהתאם להנחיית הרופא. יש להקפיד על משך הטיפול שקבע הרופא ולא לקצר או להאריך אותו בלי להתייעץ איתו.
כיצד ניתנת התרופה:

    קרם

    משחה

האם נדרש מרשם?

כן

מבוגרים:

    מהו המינון השכיח?

    • תמיד יש לפעול לפי הנחיות הרופא.

    • המינון המקובל: למרוח על האזור הנגוע 3 עד 4 פעמים ביום במשך 5 עד 7 ימים.

    • אם הרופא ממליץ על שימוש בתחבושת או בפלסטר, תדירות המריחה תהיה נמוכה יותר - לרוב רק פעם עד פעמיים ביום.

    • משך הטיפול: שימוש ממושך עלול לגרום להופעת זיהומים עמידים, ולכן ברוב המקרים משך הטיפול יהיה עד 7 ימים. משך הטיפול המרבי המומלץ הוא שבועיים, אך ייתכנו מקרים מסוימים שבהם הרופא ימליץ על שימוש ממושך יותר.
    הוראות שימוש

    • התכשיר מיועד לשימוש חיצוני בלבד. אסור לבלוע אותו.

    • יש לשטוף את הידיים במים ובסבון לפני שמשתמשים בתכשיר.

    • יש למרוח מעט מהקרם או מהמשחה על העור הנגוע ולעסות בעדינות עד לספיגת התכשיר בעור.

    • לאחר השימוש בתכשיר יש לשטוף היטב את הידיים במים ובסבון, חוץ מאשר במקרים שבהם התכשיר מיועד לטיפול בידיים. במקרים כאלה אסור לשטוף את הידיים.

    • אם הרופא ממליץ למרוח את התכשיר באזור הפנים, יש להקפיד שלא יבוא במגע עם העיניים. אם בטעות נוצר מגע של הקרם או של המשחה עם העיניים, יש לשטוף אותן היטב במים.

    • אם לא חל שיפור במצב הזיהום בעור לאחר 7 ימי שימוש בתכשיר, יש לדווח על כך לרופא המטפל.
    איך לאחסן את התרופה?

    תנאי האחסון משתנים בהתאם לתכשיר:

    משחת פוסידין: יש לאחסן את התכשיר בטמפרטורת החדר (לא יותר מ־30 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך 3 חודשים.

    קרם פוסידין: יש לאחסן את התכשיר בטמפרטורת החדר (לא יותר מ־30 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך חודש אחד.

    קרם סטפידרם: יש לאחסן את התכשיר בטמפרטורת החדר (לא יותר מ־25 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך חודש אחד.

ילדים:

    מהו המינון השכיח?

    • תמיד יש לפעול לפי הנחיות הרופא.

    • המינון המקובל: למרוח על האזור הנגוע 3 עד 4 פעמים ביום במשך 5 עד 7 ימים.

    • אם הרופא ממליץ על שימוש בתחבושת או בפלסטר, תדירות המריחה תהיה נמוכה יותר - לרוב רק פעם עד פעמיים ביום.

    • משך הטיפול: שימוש ממושך עלול לגרום להופעת זיהומים עמידים, ולכן ברוב המקרים משך הטיפול יהיה עד 7 ימים. משך הטיפול המרבי המומלץ הוא שבועיים, אך ייתכנו מקרים מסוימים שבהם הרופא ימליץ על שימוש ממושך יותר.
    הוראות שימוש

    • התכשיר מיועד לשימוש חיצוני בלבד. אסור לבלוע אותו.

    • יש לשטוף את הידיים במים ובסבון לפני שמשתמשים בתכשיר.

    • יש למרוח מעט מהקרם או מהמשחה על העור הנגוע ולעסות בעדינות עד לספיגת התכשיר בעור.

    • לאחר השימוש בתכשיר יש לשטוף היטב את הידיים במים ובסבון, חוץ מאשר במקרים שבהם התכשיר מיועד לטיפול בידיים. במקרים כאלה אסור לשטוף את הידיים.

    • אם הרופא ממליץ למרוח את התכשיר באזור הפנים, יש להקפיד שלא יבוא במגע עם העיניים. אם בטעות נוצר מגע של הקרם או של המשחה עם העיניים, יש לשטוף אותן היטב במים.

    • אם לא חל שיפור במצב הזיהום בעור לאחר 7 ימי שימוש בתכשיר, יש לדווח על כך לרופא המטפל.
    איך לאחסן את התרופה?

    תנאי האחסון משתנים בהתאם לתכשיר:

    משחת פוסידין: יש לאחסן את התכשיר בטמפרטורת החדר (לא יותר מ־30 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך 3 חודשים.

    קרם פוסידין: יש לאחסן את התכשיר בטמפרטורת החדר (לא יותר מ־30 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך חודש אחד.

    קרם סטפידרם: יש לאחסן את התכשיר בטמפרטורת החדר (לא יותר מ־25 מעלות צלזיוס). לאחר פתיחת השפופרת בפעם הראשונה יש להשתמש בתכשיר בתוך חודש אחד.

    הערה לסעיפי היריון והנקה

    המידע המוצג במדריך בנוגע להריון ולהנקה אינו מידע מותאם אישית אלא מבוסס על מידע כללי הלקוח ממאגרים רפואיים מבוססי ראיות ואינו תחליף לייעוץ עם רופא או עם מומחה או עם מרכז טרטולוגי.
    האם התרופה מותרת בהיריון?

    ניתן להשתמש בקרם או במשחה במהלך ההיריון, אם הרופא המטפל ממליץ על כך.
    האם התרופה מותרת בהנקה?

    ניתן להשתמש בקרם פוסידין או במשחת פוסידין או בקרם סטפידרם בתקופת ההנקה, אך רק באישור הרופא המטפל. אם האזור המטופל הוא החזה או הפטמות, יש להשתמש בקרם (ולא במשחה) ולמרוח את הקרם לאחר ההנקה ולשטוף בעדינות את הפטמות ואת החזה לפני ההנקה שלאחר מכן. המשחה מכילה פרפין, ולכן לא מומלץ למרוח אותה על הפטמות או על החזה.
    האם מותר לשתות אלכוהול כשמטופלים בתרופה?

    לא ידוע על השפעה כלשהי שיש לאלכוהול על הקרם או על המשחה.
    האם מותר לנהוג כשמטופלים בתרופה?

    התכשיר מיועד לשימוש חיצוני, ולכן אין זה סביר שיפגע ביכולת הנהיגה. אם בכל זאת חשים בתופעות לוואי כלשהן שפוגעות ביכולת לנהוג, יש להתייעץ עם הרופא המטפל.
    מתי אסור להשתמש?

    אם קיימת רגישות־יתר לאחד או יותר ממרכיבי התכשיר.
    אזהרות חשובות

    • ההיסטוריה הרפואית. לפני שמתחילים להשתמש בתרופה יש לדווח לרופא המטפל על ההיסטוריה הרפואית: מצבים רפואיים ומחלות בהווה ובעבר. כמו כן יש לדווח לו על כל תרופה נוספת שנוטלים, כולל תוספי תזונה וצמחי מרפא.

    • משך הטיפול בקרם או במשחה צריך להיות מוגבל לתקופה קצרה (לרוב 5 עד 7 ימים בלבד ולא יותר משבועיים). שימוש ממושך אינו מומלץ משום שהוא מעלה את הסיכון להפיכת החיידקים לעמידים בפני אנטיביוטיקה - מה שפוגע ביעילות התכשיר.

    • שימוש חיצוני בלבד. התכשיר מיועד לשימוש חיצוני בלבד. אסור לבלוע את הקרם או את המשחה. כמו כן אסור שהתכשיר יבוא במגע עם העיניים. אם הקרם מיועד לשימוש בפנים ובטעות הוא בא במגע עם העיניים, יש לשטוף את העיניים במים. אם חשים עקצוץ בעיניים, יש לדווח על כך לרופא.

    לאחר השימוש בקרם או במשחה יש לשטוף היטב את הידיים במים ובסבון כדי להסיר שאריות של התכשיר מהידיים, למעט במקרים שבהם התכשיר מיועד לשימוש בזיהום בידיים. במקרים כאלה אסור לשטוף את הידיים לאחר השימוש.

    • חומרים לא פעילים. במשחה ובקרם מצויים חומרים בלתי פעילים שעלולים לגרום לגירוי, לאדמומיות, לפריחה, לנפיחות ולגרד בעור. מידע על הרכיבים הלא פעילים מובא בעלון לצרכן המצורף לתכשיר.

    • היעדר יעילות או יעילות מועטה. אם במהלך הטיפול מבחינים בהחמרה במצב הזיהום בעור, יש לדווח על כך לרופא המטפל. כמו כן, אם לאחר 7 ימי שימוש במשחה או בקרם אין שיפור במצב העור, יש לפנות לרופא המטפל.
    מהן תופעות הלוואי האפשריות?

    לקרם ולמשחה אין בדרך כלל תופעות לוואי. עם זאת יכולות להיות להם תופעות לוואי לא שכיחות ואף נדירות שכמה מהן עלולות להיות מסוכנות ומחייבות לפנות מיד לרופא המטפל:

    • תופעות לוואי של רגישות־יתר כמו פריחה, נפיחות, אדמומיות, גרד, הופעת שלפוחיות על העור, עור מתקלף, קוצר נשימה, צפצופים בנשימה, קשיי נשימה, לחץ בחזה או בגרון, התנפחות של אחד או יותר מהאיברים הבאים: הפה, הפנים, השפתיים, הלשון, העפעפיים. לתסמינים האלה עלול להתלוות חום גבוה.

    • קוצר נשימה.

    • פריחה חמורה על העור.

    תופעות לוואי לא שכיחות
    פריחה, גירוד, אדמומיות של העור.

    תופעות לוואי באזור שבו נמרח התכשיר
    דלקת עור ממגע, אקזמה (פריחה אדומה ומגרדת בעור המלוּוה בחום ובנפיחות באזור המריחה), תחושת כאב, גירוי, עקצוץ או בעירה בעור המטופל.

    תופעות לוואי נדירות
    רגישות־יתר, אנגיואדמה (נפיחות של אחד או יותר מהאיברים הבאים: הפנים, השפתיים, הלשון, חלל הפה, הגרון), עיניים מגורות ודומעות, שלפוחיות בעור, אורטיקריה (התנפחות של העור המלוּוה בפריחה ובגירוד).
    תגובות בין תרופתיות

    • לפני שמתחילים להשתמש בתרופה יש לדווח לרופא על כל תרופה נוספת שנוטלים או שאמורים ליטול, כולל תוספי תזונה וצמחי מרפא.

    • לא ידוע על אינטראקציות של תרופות אחרות עם הקרם או עם המשחה. אם משתמשים בתכשירים נוספים לעור, יש להתייעץ עם הרופא בנוגע לאפשרות לשלב את התכשירים. ייתכן שהרופא ימליץ להשתמש בתכשירים בנפרד.
