
פוסידין / סטפידרם
Fucidin / Staphiderm
דורש מרשם

    צורת מתן: קרם

    למה התרופה כאן: קרם/משחה בסיסיים לטיפול בזיהומי עור.

    מטרת הטיפול:

    לטיפול בזיהומי עור שכיחים - עקיצות מזוהמות, חתכים, אימפטיגו וכדומה.

    מרכיבים: אנטיביוטיקה בשם חומצה פוסידית.

    אופן השימוש: מריחה על האזור הנגוע 3-4 פעמים ביום. למשך זמן שיקבע על ידי הרופא.

פוסידין / סטפידרם	

    יתרונות:

    אנטיביוטיקה צרת טווח שמכסה את החיידקים השכיחים הגורמים לזיהומי עור, בעיקר סטאפילוקוקים. בכללי במידת האפשר תמיד נכון יותר להתגבר על זיהום עור פשוט בטיפול מקומי בקרם/משחה ולא להגיע לאנטיביוטיקה דרך הפה.

    תופעות לוואי: לרוב אין, פרט למקרים נדירים של רגישות מקומית או מערכתית.

    עוד מילה מהדוקטור:

    אם פגשתם את המשחה הזאת והגעתם לפה - כדאי להרחיב קריאה בפרק על זיהומי עור בקישור שלמטה.
    התכשיר קיים בצורת קרם ובצורת משחה. מה ההבדל ומתי להתשמש במה? קיראו על ההבדלים בדף הכניסה לאזור של התרופות באתר.
    יש לזכור שקיים תכשיר המכיל את האנטיביוטיקה בתכשיר זה בשילוב עם סטרואיד, הנקרא פוסיקורט.

