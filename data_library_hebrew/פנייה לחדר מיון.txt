פנייה לחדר מיון

בעת חירום, חברי מכבי רשאים לפנות לכל חדר מיון, גם בבתי חולים שאינם בהסדר עם מכבי.

    כלול

    מכבי שלי
    כלול

    מכבי זהב
    כלול

    מכבי כסף
    כלול

    הסל הבסיסי

תנאי הזכאות מושפעים מ:

מצב רפואי
מי זכאי?

חברים שפנו למיון במקרים שמשרד הבריאות ומכבי הגדירו כפטורים מתשלום או בתשלום חלקי.
מה הזכאות?

מימון חלקי או מלא, בהתאם למקרה.
כמה זה עולה?
פניות פטורות מתשלום

סיבת הפנייה
	

פטורים מתשלום במסגרת סל הבריאות
	

מקרים נוספים שזכאים לפטור - במסגרת מכבי

אשפוז
	

חבר שפנה למיון ואושפז, גם אם לא הייתה לו התחייבות או הפניית רופא
	

    חבר שסירב להתאשפז למרות החלטת חדר מיון
    חבר שהועבר ממיון בבית חולים אחד למיון בבית חולים אחר ואושפז - בתנאי שההעברה לבית החולים אחר בוצעה לאור החלטת הצוות הרפואי של בית החולים, ולא בהחלטת החבר

הגעה למיון עם הפניה
	

    הפניית רופא/ה ו/או טופס התחייבות (בתוך 24 שעות מעת הפקת הטופס). הפטור תקף גם אם החבר לא אושפז
    הפניית רופא/ה שניתנה בעת ביקור בית, מטעם חברה שבהסכם עם מכבי

	

    הפניה מרופא/ה של מוקד מכבי או מוקד שבהסכם עם מכבי.
    הפניה טלפונית מרופא/ה מכבי, בתנאי שניתנה לחבר טרם פנייתו למיון.
    הפניה מאחות מכבי, שניתנה לחבר טרם הפנייתו למיון, במקרים בהם אין רופא במתקן ומצבו של המטופל דורש הפניה דחופה למיון.
    הפניה מאחות המוקד הטלפוני "מכבי ללא הפסקה" מעבר לשעות הפעילות של מרפאות מכבי - בתנאי שהחבר הגיע למיון בתוך 24 שעות ממועד ההפניה.

פינוי למיון באמבולנס
		

פינוי באמבולנס אט"ן/נט"ן

שברים ופציעות
	

    שבר חדש
    פריקה חריפה של כתף או מרפק
    פציעה הדורשת איחוי בתפירה, הדבקה או אמצעי איחוי אחר
    פריקת לסת

	

    פריקה של כל מפרק, מלבד אצבעות הידיים והרגליים
    חבלה דנטו-אלבאולרית (יציאת שן ממקומה או תזוזה רצינית של השן) המצריכה קיבוע מידי של השן

גוף זר או חומר רעיל
	

שאיפת גוף זר לדרכי הנשימה
	

    בליעת גוף זר (כשהמרכזים הרפואיים והמוקדים של מכבי סגורים)
    בליעת חומר רעיל (כשהמרכזים הרפואיים והמוקדים של מכבי סגורים)

כוויות 
	

כווייה מדרגה 3
	

עיניים 
	

חדירת גוף זר לעין
	

כווייה בעין כתוצאה מחומר כימי

הריון ולידה
	

צירי לידה
	

    חוסר תנועות עובר מהשבוע ה-28 ואילך - בהסתמך על אבחנת רופא המעידה על כך
    דימום מסיבי אצל אישה הרה

תינוקות
	

    הופעה פתאומית של חום גבוה (מעל 38.5 מעלות) - עד גיל חודשיים (60 יום)
    חבלת ראש - עד גיל שנתיים

	

טיפול שניתן בחדר מיון
	

טיפול שניתן בחדר מיון למחלות אלו:

    סרטן
    המופיליה
    סיסטיק פיברוזיס CF
    דיסאוטונומיה משפחתית
    מטופלי דיאליזה

	

אצירת שתן שחייבה התקנת קטטר במיון

נפגעי אלימות
	

    נפגעי אלימות מינית
    נפגעי אלימות במשפחה

	

פעולות איבה
	

נפגע פעולת איבה מוכר על ידי ביטוח לאומי - ביום האירוע או בסמוך לאירוע
	

תאונות
	

    תאונת עבודה - נפגע תאונת עבודה שבידו אישור ממעבידו על פגיעה בעבודה (טופס ב"ל 250 או טופס ב"ל 283), בתנאי שפנה למיון בתוך 7 ימים ממועד הפגיעה
    תאונת דרכים - ביקור במיון עד 48 שעות מיום התאונה. הפטור יינתן בהצגת אישור משטרה
    תאונת דרכים - ביקור במיון בתוך 3-7 ימים ממועד התאונה. הפטור יינתן בתנאי שהצורך בביקור נובע מהתאונה. נדרש אישור מהמשטרה ובו החבר רשום כנפגע בתאונה, וכן גיליון שחרור ממיון
    תאונת דרכים - ביקור במיון מהיום ה-8 אחרי התאונה ואילך: הפטור יינתן בתנאי שסיבת הביקור נובעת מהתאונה, ורק במקרה שבו שאר החברים חייבים בתשלום אגרה (ביקור במיון מהשעה 23:00 בלילה ועד 6:00 בבוקר, או במקרה שהייתה הצדקה רפואית לביקור במיון
    תאונת תלמיד - תלמיד שנפגע בבית הספר או בטיול של בית הספר. הפטור מותנה בהגשת אישור מבית הספר

	

מיון פסיכיאטרי
		

    פנייה לחדר מיון בבית חולים כללי בהוראת רופא או פסיכיאטר מחוזי או על פי צו בית משפט בהליך פלילי, לפי חוק טיפול בחולי נפש
    חבר שפנה או שהופנה לחדר מיון בבית חולים פסיכיאטרי
    פנייה לחדר מיון פסיכיאטרי בבית חולים כללי

משטרה ושב"ס
	

    עציר שנמצא במעצר עד 12 חודשים מיום המעצר - פונה למיון מבית המעצר ואושפז
    עציר שנמצא במעצר עד 12 חודשים מיום המעצר - פונה למיון בהפניית רופא 

	

    שוטר שנפגע בפעילות מבצעית
    שוטר שהופנה על ידי המשטרה או השב"ס

התקף אלרגיה או תגובה אלרגית קשה
	

תגובה אלרגית מסכנת חיים
	

    פרכוסים עקב חום גבוה (כשהמוקדים והמרכזים הרפואיים של מכבי סגורים)
    תגובה אלרגית קשה המצריכה עירוי תוך ורידי ו/או פנייה לאחר הזרקת אפיפן

התקף אסטמה 
		

התקף אסטמה (כשהמוקדים והמרכזים הרפואיים של מכבי סגורים)

חבלת ראש
	

    חבלת ראש עד גיל שנתיים
    חבלת ראש מעל גיל 70

	

הכשה או נשיכה של בעל חיים
	

    הכשת נחש
    הכשת עקרב

	

    נשיכת בעל חיים - רק אם בוצע במיון חיסון לכלבת
    כשלשכת הבריאות סגורה: נשיכת בעל חיים

פנייה למיון בעקבות טיפול רפואי שבוצע
		

    דימום לאחר פעולה פולשנית בבית חולים - עד 10 ימים לאחר הפעולה
    תיקון גבס שהושם יממה קודם לפנייה (כשהמוקדים והמרכזים הרפואיים של מכבי סגורים)

סוכרת
		

חולה סוכרת נעורים עם היפוגליקמיה מ-60 יחידות ומטה

אפילפסיה
	

התקף אפילפטי אצל חולה אפילפסיה מאובחן

 
	

התקף אפילפטי כשהמוקדים והמרכזים הרפואיים של מכבי סגורים

פינוי ממקום ציבורי
	

פינוי למיון עקב אירוע פתאומי:

    איבוד הכרה במקרה של אפילפסיה
    איבוד הכרה במקום ציבורי ועובר אורח הזמין אמבולנס

	
פניות בתשלום מופחת

 

                התקף קוצר נשימה חריף - השתתפות עצמית חלקית תאושר רק בתנאי שבחדר המיון נמדדה סיטורציה מתחת ל-90 או שניתן טיפול תוך-ורידי.  

                במקרים אלו, השתתפות עצמית חלקית תאושר רק אם הפנייה למיון הייתה מחוץ לשעות פעילות מרפאות מכבי ומוקדי החירום:
                1. פנייה לחדר מיון מהשעה 23:00 בלילה ועד השעה 06:00 בבוקר, מסיבה שאינה כלולה במקרים המקנים  פטור מלא.
                2. אדם עם מחלת לב מוכרת שנתקף כאבים בחזה.
                3. התקף אסתמה (בשעות בהן מרכזי מכבי פתוחים)
                4. עווית כלייתית (Renal Colic) שדרשה טיפול תוך-ורידי במיון
                5. ביצוע CT או MRI במיון
                6. הפרעת קצב מאובחנת וסימפטומטית
                7. כווייה מדרגה 2 עד גיל 3, ללא קשר לאחוזי שטח גוף
                8. חברים בגיל 3 עד 18 - כווייה מדרגה 2, אם הכווייה מכסה 10% משטח הגוף או למעלה מכך
                9. חברה בהריון משבוע 20 ואילך - חבלת בטן

בנסיבות אלו, עליך לשלם השתתפות עצמית בגובה 235 ₪ עבור ההתחייבות, ובכפוף לשינויים בתעריפון משרד הבריאות. התשלום הוא למכבי, עבור הפקת התחייבות לבית החולים.
פניות בתשלום מלא

 

אם פנית לחדר המיון מהשעה 06:00 בבוקר ועד 23:00 בלילה ללא הפניית רופא/ה, ושלא בגלל אחת הסיבות שהחוק מונה כפוטרות מתשלום והמצוינות כאן, עליך לשלם תשלום מלא של 1,047 ₪ בהתאם לתעריפון משרד הבריאות.
איפה ניתן השירות?

כל חדר מיון.
מה עליך לעשות?

        בפנייה לחדר מיון עקב אחת מן הסיבות הפוטרות מתשלום בהתאם לחוק הבריאות הממלכתי, אין צורך לפנות למרכז הרפואי (לסניף) לקבלת התחייבות. בית החולים יחייב את מכבי ישירות בעלות הביקור במיון.
        במקרה שבית החולים ביקש להביא התחייבות ממכבי, או לשם בירור זכאות לאחר הביקור במיון, עליך להעביר למרכז הרפואי הפניית רופא/ה (אם יש) וסיכום שחרור מחדר המיון (לא נדרש מסמך מקור). המסמכים ייבדקו ובהתאם לסיבה תפיק מכבי התחייבות ותקבע האם נדרשת השתתפות עצמית.
        המרכז הרפואי ייצור איתך קשר עד 3 ימי עבודה מיום הגעת המסמכים.

מה עוד כדאי לדעת?

        הטיפול הרפואי הניתן בחדרי מיון כרוך בתשלום, על פי תעריפון משרד הבריאות. משרד הבריאות הגדיר מקרים הפטורים מתשלום האגרה או חלק ממנה.
        לפני פנייה לחדר מיון, מומלץ לפנות לטיפול בקהילה, למוקדי רפואה דחופה של מכבי ושבהסכם או להתייעץ עם אחות מוקד מכבי ללא הפסקה, בטלפון 3555*.
        כאשר ההגעה לבית החולים היא לא עקב מקרה חירום, אין צורך לעבור בחדר המיון.

